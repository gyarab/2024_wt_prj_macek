# E-Shop s potravinami
Autor: Vojtěch Macek

Projekt Online E-shop s potravinami je zaměřen na pohodlný nákup potravin s možností doručení až domů. Uživatelé si mohou vybírat z širokého sortimentu čerstvých a trvanlivých produktů, které jsou přehledně uspořádány do kategorií, jako například ovoce, zelenina, pečivo nebo mléčné výrobky. Každý produkt obsahuje informace o názvu, ceně, popisu, hmotnosti a dostupnosti, spolu s obrázkem.

Systém umožňuje registraci a přihlášení uživatelů, kteří si mohou spravovat svůj profil, adresy a historii objednávek. Objednávky obsahují seznam vybraných produktů s množstvím, celkovou cenou a aktuálním stavem (čekající, zpracováno, doručeno).

Uživatelské rozhraní je navrženo tak, aby bylo intuitivní a responzivní. Hlavní stránka nabízí doporučené produkty a možnost filtrování podle kategorií. Nákupní proces zahrnuje přidání zboží do košíku, rekapitulaci objednávky, zadání doručovací adresy a výběr způsobu platby.
